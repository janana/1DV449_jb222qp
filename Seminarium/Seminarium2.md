# Diskussionsfråga 1 - Webbens framtid
## Hur tror du att vi kommer använda webben om fem till tio år?
Jag tror att internet kommer vara ännu mer integrerat i våra liv, och förhoppningsvis finns det så pass bra uppkopplingar att man kan vara uppkopplad överallt utan problem.

Fram tills nu har allting vi äger blivit mer och mer beroende av internet, och jag tror att det är en trend som kommer fortsätta. Snart har vi ett smart-kök och en smart-toalett utöver vår smartphone och smart-TV.

Jag tror att kommande generationer kommer bli uppväxta med webbutveckling i större grad, många fler kommer kunna arbeta med webben, vilket kommer ge mindre behov av oss webbutvecklare. Alternativt kommer utvecklingen innebära ännu mer komplexa språk som gör att vi blir ännu mer efterfrågade.

Men scenariot jag tror mest på är att språken kommer bli enklare att förstå, det kommer bli enklare att koda, och vem som helst kommer kunna göra det.

## 1.2 Fallstudie - 100% webb
Jag tycker det är en cool tanke, häftigt om det skulle fungera. Men för att det ska fungera gäller det att det finns internetuppkoppling *överallt.* Offline-mode på applikationer är ju en lösning, men de måste ändå läsas in en gång för att kunna fungera, och det kan ändå bli krångel med uppdateringar och så vidare.

Problematik jag kan komma att tänka på med en endast webbaserad miljö är att allting som läggs upp på internet kan lagras undan och hamna på villovägar. Ingenting är privat längre, och alla ens bilder, videor, dokument osv måste laddas upp på någon sorts moln-tjänst. Tänk om applikationen hackas, och information som inte ska spridas sprids. 

Det mesta jag använder på datorn gör jag på internet, eller skulle kunna göra på internet. 
- Kolla på filmer/serier = streaming.
- Plugga = google docs, cloud9 kodeditor, github/dropbox för att lagra filer
- Spela spel (till viss grad)

Det enda jag i nuläget inte gör över internet är att jobba i photoshop och spela större mer krävande spel (men fotoeditorer finns webbaserade också). Det svåra skulle vara att få spel att fungera bra, så det inte blir buffring som stör och att webbläsaren får tillgång till hela datorns tillgångar gällande grafik och lagring mm.

# Diskussionsfråga 2 - Öppen data
## Vad innebär begreppet öppen data?
Öppen data är information som är tillgängligt fritt för alla att ta del av. 


## Vad finns det för krav på den data som kallas för öppen data?
[Min källa](http://www.vinnova.se/opendata)

**Komplett:** Information ska göras tillgänglig i så stor utsträckning som möjligt. 

**Primär:** Informationen ska så långt som möjligt ges ut i orginalformatet och i så hög kvalitet som möjligt.

**Aktuell:** Informationen ska bli tillgänglig så snabbt som möjligt så den fortfarande är aktuell i sammanhanget.

**Tillgänglig:** Information görs tillgänglig för så många användare som möjligt för så många ändamål som möjligt.

**Maskinläsbar:** Informationen är strukturerad på ett sätt som gör den läsbar och lättanvänd.

**Fri:** Informationen är tillgänglig för alla utan krav på betalning, eller krav på licens- eller registreringskrav.

**I ett öppet format:** Det format informationen lämnas i följer en öppen standard.

## Hur kommer öppen data spela roll för webbutvecklare?
Det kommer bli smidigare att kanske inte behöva samla ihop information själv, om tex kommunen tillhandahåller API med information man behöver. 

Man kommer få fler möjligheter att skapa applikationer som kan vara mer relevanta och användbara för människor.

## 2.1 Fallstudie
Jag skulle vilja ha information om vart det finns allmänna parkeringar i stan, och prislistor på alla dessa, då skulle man kunna skapa en applikation som visade på en karta parkeringar nära användaren och så kunde man lätt välja bästa parkeringen efter sina behov. Det finns information om *var* det ligger parkeringar, men de är utritade på en pdf.

### Möjligheter/risker kommunen kan få av att öppna upp sin data?
En möjlighet är att människor kan få insyn i deras verksamhet, och kan förstå hur mycket respektive del i samhället kostar och hur mycket energi eller verksamhet de lägger ned. 

Det skulle säkert finnas någon som skulle kunna komma med bättre förslag om förändringar av hur saker ska ske. Just nu tror jag inte så många verkligen vet hur kommunen arbetar alls. 

En nackdel skulle vara om kommunen inte skötte sig som de skulle, kanske har massa onödiga utgifter osv. Då skulle det förmodligen åtminstone inte gå så bra för partiet/partierna som styr nästa val.

### Möjligheter/risker för medborgare?
Samma möjligheter ser jag för medborgarna, det skulle kännas bra att kunna hålla lite koll på vad som händer i kommunen, samt att man skulle känna att man kunde påverka mer.

Jag ser inte så stora risker, men det beror såklart på vilken data som släpps ut. Om data som skulle kunna identifiera mig som person med något negativt skulle det självklart vara en risk, men jag förmodar att det inte skulle hända.

